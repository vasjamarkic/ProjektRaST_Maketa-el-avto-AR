# ProjektRaST_Maketa-el-avto-AR
Projekt izdelave makete električnega vozila z LI-ion celicami in obogateno resničnostjo
![ekipa](https://www.stps-trbovlje.si/wp-content/uploads/2019/05/TRiii_19_004-1024x802.jpg)
Z izdelavo makete smo začeli v novembru 2018, ko smo uspešno prijavili projekt na razpis RaST. Za delovanje 5 kW BLDC motorja smo načrtoval baterijski sistem z 140 Li-ion celicami, vezani v 10p14s konfiguraciji. Vse pridobljene celice iz odrabljenih prenosnikov, powerbank-ov in e-koles smo z Voltcraft merilcem temeljito testirali (polnjenje, praznjenje, polnjenje, notranja upornost, pregrevanje) in slabe izločili, dobre pa presortirali v skupine po podobnih kapacitetah. Nakup EV opreme je bil opravljen pri dobavitelju Miromax (Latvija), ostala oprema pa na eBay-u in lokalnih tehničnih trgovinah. Visokonapetostni sklop ima največjo napetost 58,8 V, zato smo izbrali polnilec takšne napetosti in motor s krmilnikom do napetosti 72 V. Sistem smo z glavno varovalko (ETI) omejili na 125 A, dodatno pa krmilnik sprogramirali na še nižji tok obratovanja. Krmilnik in motor vklopimo z obratom ključa na pozicijo M oziroma II; tako vklopimo glavni kontaktor, ki premosti napetost B+ baterijskega sklopa na krmilnik preko BMS enote. Tako na poziciji ključa I in II zunanji rele vklopi MCU (main control unit), to je glavna kontrolna enota ali računalnik avta/makete, kjer krmilnimo luči, varnostne sisteme, merimo temperature, napetosti 12V sistema ter B+ baterijskega sklopa motorja (preko IL300 linearnega optičnega pretvornika), vklaplja/izklaplja BMS, upravlja z Nextion display-om in komunicira z Raspberry PI (UART protokol) in krmilnikom motorja (SPI - CANbus modul za pretvorbo podatkov). Za vse to smo uporabili preprost Arduino UNO. Samostojno deluje tudi Micro:bit razvojna ploščica, ki ima g-senzor za detekcijo trka; le ta izključi celoten pogonski sklop (izklopi glavni kontkator). Sistem ima tudi še varnostno stikalo ob priključitvi AC kabla za napajanje (recharge) baterij ter "emergency stop" odklopnik, ki ga lahko uporabnik sam ročno sproži v primeru nevarnosti. BMS enota poleg merjenja napetosti posemznih serij celic in temperatur seveda skrbi za varno delovanje pogona in omeji morebitne preobremenitve (tokovne, temperatirne, napetostne). Raspberry PI zbira vse podatke iz Arduina ter jih brezžično (WiFi) pošilja usmerjevalniku. Ta ima nalogo, da podatke naprej posreduje odjemalcem; to so lahko pametni telefoni uporabnikov, s katerimi na maketi v povečani resničnosti (agumented reality ali AR) opazujejo v realnem času parametre na maketi in/ali spoznavajo delovanje in lastnosti/specifikacije posameznega sklopa EV (electric vehicle). 
Na tem linku je prikazan proces izdelave makete - od načrtovanja, do izgradnje in preizkušanja:
[![IMAGE ALT TEXT](https://github.com/vasjamarkic/ProjektRaST_Maketa-el-avto-AR/blob/master/Fotografije/Maketa%20elektri%C4%8Dni%20avto%20%26%20AR.png)](https://www.youtube.com/watch?v=B8ciZN42plY "Maketa el. avto")
https://www.youtube.com/watch?v=B8ciZN42plY.
Na spletni strani Srednje tehniške in poklicne šole Trbovlje je objavljen tudi opis projekta:
https://www.stps-trbovlje.si/category/rast/.


